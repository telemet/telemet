---
title: שליטה מחשבתית בפייסבוק
description: בפיסבוק מתכנתים את ההתנהגויות שלכם וזה משפיע על כולנו
img: ../img/telemet-finger.jpg
alt: פייסבוק שולט בך
author:
  img: tal-amitay.jpg
  name: tal.amitay
  hname: טל אמיתי
  bio: "וולונטריסט ערני, איש טכנולוגיה, ידע, מדעים ואומנויות. עושה את העבודה הגדולה, מבין חופשי ומסור לאמת האחת."
---

לתובנה הזו הגעתי לאחר הפקת סרטון ומחקר בנושא שליטה מחשבתית[^1]. ברור לי שכל מי שמעמיק בנושא וחושף את עצמו בפני העובדות והאמת יגיע גם לאותה התובנה.

## הבעיה

> אנו נמצאים בנקודה בה הכלים בהם אנו בוחרים להשתמש קורעים את המרקם החברתי בו החברה פועלת

בפייסבוק אנחנו אוגדים זכרונות (ובכך את חיינו) סביב איזו תפיסה של שלמות כי אנחנו מקבלים אותות לטווח קצר המהווים תגמול בשבילנו. לבבות, לייקים, אגודלים-למעלה. ברמת התת-מודע, אנו מחברים את התגמולים הללו עם ערך ועם האמת. האמת היא שזה הכל מזויף. התגמולים הם לטווח קצר וזה משאיר אותנו אפילו יותר ריקנים. זה גרוע מאוד לכולנו, ברמה האישית וכחברה.

![Facebook Emojis](../img/emojis.gif)

להמחשה, קחו את כפתור ״הלייק״. במשך זמן רב, פייסבוק לא איפשרה שום אינטראקציה מעבר לאגודלים. הם חשבו שלכלול כפתור ״דיסלייק״ יעודד רגשות שליליים. ואז, הם עשו מחקר ומצאו כי ההנחה שלהם לא החזיקה מעמד והם החליטו להציג סט מאוד מבוקר של ״תגובות״ אמוג'י. תגובות אלו מכווננות ופועלות על מנת למדוד את מצב הרוח שלנו. זה מאפשר לפייסבוק לאמוד את המצב הרגשי שלנו, לתפעל אותו, ובתת-מודע לשלוט בהתנהגות שלנו, ובכך בנו.

> הלולאות פידבק לטווח קצר שפייסבוק יצרו עבורנו לשם ״שדרוג חווית המשתמש״, מונעות ע״י דופמין והורסות איך שאנו חושבים ומתנהגים, ובכך איך שהחברה פועלת.

## חשיבה רגשית
כשאתם משתמשים בפייסבוק, אתם חושפים את עצמכם ותורמים להתפתחותה של בעיה פסיכולוגית חמורה לה אפשר לקרוא  בשם ״חשיבה רגשית״, הנטייה להתייחס לתחושות ורגשות שלנו כאמת מוחלטת[^2].

על קיר המידע בפייסבוק ממנו אתם ניזונים מעשרות, מאות, ולפעמים אלפים של קטעי מידע, אתם מתבקשים להגיב באימוג'י באופן חוזר באמצעות חווית משתמש מתוחכמת. **הפעולה החוזרת הזו יוצרת מעגל פסיכולוגי, מאמנת ומתכנתת אתכם להגיב למידע ברגש.** זו בעיה כי לחשוב עם רגשות זה כשל לוגי בהגדרה. שוב, כדי שיכנס עמוק לתודעה -

> לחשוב עם רגשות זה כשל לוגי בהגדרה

## לקיחת אחריות
אלו עובדות שנותנת הסבר גם למצב הנוכחי ברחוב - אין שיח אזרחי, אין שיתופי פעולה, הרבה מידע שגוי, ושקרים. זו בעיה בארץ ובעולם, וזה שוחק את יסוד ליבה של הדרך בה אנו אמורים להתנהג ולחיות. לכן, חשוב מאוד שכולנו נפנים ונבין שכל מי שממשיך את פעילותו בפייסבוק, במתכונת בה תוכנת להשתמש, ממשיך להיות חלק מהבעיה.

> כולם צריכים לחפש קצת יותר בנפש מה כל אחד באמת מוכן לעשות בגלל שאתם לא שמים לב אבל מתכנתים את ההתנהגויות שלכם וזה משפיע על כולנו.

האחריות והבחירה היא של כל אחד ואחת מאיתנו לבחור בדרך שמתיישרת עם האמת. כשנבחר בדרך הנכונה, יתחיל להיות טוב, לכולנו. כשנבחר בדרך השגוייה, ימשיך להיות רע, לכולנו. זהו תנאי [בחוק טבע](../tal.amitay/natural-law).

## הפתרון
<!-- <!-- ## כללי המשחק החדשים -->

מטרת הפעילות של טלאֱמֶת בפייסבוק היא לעזור לרבים אחרים להשתחרר מלולאות-הדופמין והשליטה המחשבתית בפייסבוק. אנו מציבים **כללי-משחק חדשים** המאפשרים לנו להמשיך לשתף בפייסבוק ממקום של אחריות ומוסריות למען שינוי תודעתי והתנהגותי בקרב החברה בישראל:

1. יש לצנזר את את מי שמצנזר
1. אין ליצור תכנים חדשים ומקוריים בפייסבוק, (זה כולל פייסבוק לייב, סטוריז, סטטוסים, תמונות, וכו׳), אלא לקשר לתכנים שמקורם באתרים של פעילים, פורומים חברתיים ו/או אפליקציות שלא מצנזרות ו/או שלא מתפעלות לולאות-דופמין למשתמשיה.
1. אין להגיב בלייק, אוהב, עצוב, כועס וכו׳.
1. יש לשתף מידע חשוב ורלוונטי ע״י לחיצה על כפתור השיתוף.
1. אין להצטרף לקבוצות ודפים שעיקר פעולתם בפייסבוק.
1. אין להזמין חברים לקבוצות ודפים שעיקר פעולתם בפייסבוק.
1. אין ליצור קבוצות ודפים שעיקר פעולתם בפייסבוק.
1. יש ללמוד ולשלב טכנולוגיות וכלים חדשים כתחליפים לפייסבוק המאפשרים שיתוף והפצה של תכנים חשובים באופן יותר יעיל וללא צנזורה. העדפה לטכנולוגיות עם קוד פתוח ושרתים פרטיים המנוהלים ע״י חברים בקהילה.
1. יש לקשר לעמוד זה על מנת שגם אחרים ילמדו על ההשלכות וחומרת השימוש בפייסבוק.
1. יש לתייג חברים, קבוצות ועמודים כתגובה לפוסט זה על מנת לעזור להם להבין את ההשלכות של המשך הפעילות שלהם בפייסבוק.
1. יש לזכור ולהעביר את המסר שכל מי שממשיך את פעילותו בפייסבוק, במתכונת בה תוכנת להשתמש, ממשיך להיות חלק מהבעיה.

> אנו קוראים לכולם לאמץ את כללי המשחק החדשים, ולהפסיק להיות חלק מהבעיה

כשיותר מאתנו יהיו משוחררים מהשליטה המחשבתית בפייסבוק יהיה יותר קל, פשוט ואפקטיבי ליידע ולהניע את הציבור לדרך שמתיישרת עם האמת.

[^1]: [מתכנתים אותנו](https://www.youtube.com/watch?v=uJpU1hJ5Teg)
[^2]: [מרכז קוגנטיקה](https://www.cognetica.co.il/10-cognitive-distortions/)
<!-- [^3]: [ע״פ חוק טבע ועקרון המשיכה](../tal.amitay/natural-law) -->
<!-- <info-box>
  <template #info-box>
    מצאת טעות או רוצה לתרום לעריכה? הקוד פתוח ב- GitHub
  </template>
</info-box> -->
