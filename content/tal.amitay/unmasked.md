---
title: אי עטיית מסכה
description: ההתמודדות שלי עם קנס על אי עטיית מסכה, איסוף ראיות ובקשתי להישפט.
# img: https://images.pexels.com/photos/3951628/pexels-photo-3951628.jpeg?auto=compress&cs=tinysrgb&dpr=2&h=650&w=940
img: https://images.pexels.com/photos/3951373/pexels-photo-3951373.jpeg?auto=compress&cs=tinysrgb&dpr=2&h=650&w=940
# type: t
# feature: true
author:
  name: tal.amitay
  hname: טל אמיתי
  status: sup
---

<!-- ## שלב 1 -->
<!-- איסוף תכנים הכוללים חוקים, מסמכים ממשלתיים, סרטונים ותמונות בנושא אי עטיית המסיכה במקום ציבורי -->

## הבחירה להישפט

אני מבקש להישפט במטרה לתיקון טעות של אכיפה שלא ע״פ חוק ובניגוד להוראות משרד הבריאות, משרד המשפטים, משטרת ישראל וסעיף 3ה לצו בריאות העם (נגיף הקורונה החדש) (בידוד בית והוראות שונות) (הוראת שעה), תש"ף-2020. **הסעיף קובע כי האיסור לשהות מחוץ למקום המגורים ללא מסכה לא חל על אדם שמחמת מוגבלות נפשית, שכלית או רפואית מתקשה באופן משמעותי או שנמנע ממנו עקב מוגבלותו האמורה, לכסות את הפה ואת האף.**

## ראיות

ראיות מצורפות כנספחים למסמך זה וכקבצים (7) בפורמט PDF:

1. צו בריאות העם [^1]
1. משרד הבריאות - החרגה מחבישת מסכה [^2]
1. משרד המשפטים - פְּטוֹר מעטיית מסכה [^3]
1. משטרת ישראל - מדיניות אכיפת אי עטיית מסכה ע״י פקחי רשות מקומית [^4]
1. מוקד משרד הבריאות⁩ - (דוגמאות למענה בווטסאפ) [^5]
1. הבהרה בעניין המונח - מוגבלות (עו״ד תמיר טורגל) [^6]

## טיעון

יש אנשים שהמדינה הכירה באופן ברור ומובהק שהם פטורים והם מתחלקים לשתי קבוצות עיקריות:

1. בקבוצה הראשונה נכללים ילדים עד גיל 7. כל ילד שהוא מתחת לגיל 7 - פטור מעיקר הדין. משמעות הדבר הוא שגם אם הילד מתחת לגיל 7 מסתובב במרחב הציבורי או בקניון או בכל מקום אחר וגם אם אין לו אישור או אסמכתא לגיל שלו, הוא עדיין פטור, כי הוא בגיל הנכון. **גם אם היה מחזיק מסמך כזה, אז מסמך כזה בסך הכל היה מאשר את זה שהוא פטור, לא המסמך עצמו היה פוטר אותו.**
2. הקבוצה השנייה כוללת כל ״אדם שמחמת מוגבלות נפשית, שכלית או רפואית מתקשה באופן משמעותי או שנמנע ממנו עקב מוגבלותו האמורה, לכסות את הפה ואת האף״. קודם כל, קושי משמעותי. מדובר על אדם שמתקשה באופן משמעותי לכסות את הפה ואת האף, כלומר, בעטיית המסכה והסיבה צריכה להיות איזשהו קושי, איזושהי מוגבלות, או שקשורה לעניינים נפשיים, או מסיבה רפואית. אדם שנמצא, שבאמת התנאים האלה חלים עליו, הוא פטור והוא פטור מעיקר הדין. גם אם אין לו אישור לכך, וגם אם הוא קיבל ממישהו איזשהו אישור או מסמך שמאשר שהוא פטור, לא המסמך ולא האישור פוטרים את האדם. **לא הם מקנים לאדם את הזכות הזאת שהוא פטור מחובת עטיית המסכה, אלא, עצם זה שהוא עומד בתנאי הסעיף, לכל היותר אישור, נניח מרופא, רק יכול להעיד שהאדם הפטור יש לו עוד איזשהו מסמך שמעיד על כך, אבל לא המסמך עצמו נותן לו את הפטור. הוא פטור מכיוון שהוא עומד בתנאי הסעיף.**

> האדם הסביר צריך שהוראת השעה תהיה מאוד מאוד ברורה והיא אכן מאוד מאוד ברורה. אדם שקורא את מה שכתוב שם ולא מוסיף לעצמו דברים ולא ממציא לעצמו המצאות, יכול לראות, **שאין שם שום התייחסות לאישורים.**

**אם מתקין תקנת הוראת השעה שזה מנכ“ל משרד הבריאות שחתום עליה, היה מעוניין שאנשים יסתובבו עם אישורים, הוא היה קובע מנגנון שלם סביב זה, כלומר, ממי לקבל את האישור, מה צריך להיות כתוב באישור, באיזה תנאים צריך להציג אותו, מתי צריך לשאת אותו, למי להציג אותו וכו‘.** כלומר, היה מנגנון שלם סביב עניין האישורים. מאחר ומתקין הוראת השעה נמנע מכך, הוא עשה את זה שלא בטעות, לפי דעתי, די ברור שזה בכוונת מכוון וגם באופן מפתיע אולי, באופן ראוי.

**מאחר והמדינה קבעה כללים מי פטור ומי לא ומאפשרת לכל אזרח לנהוג בסבירות וביושר ולקרוא האם הוא פטור או לא ואם אדם מוצא את עצמו שהוא פטור מכיוון שכך כתוב בתנאים והוא עומד בתנאים האלה כי הוא באמת סובל ומתקשה באופן משמעותי, אז הוא פטור ואין שום סמכות לאף אדם אחר, גם לא לשוטרים, לבקש ממנו אישור לדבר הזה** וגם אם היה לו אישור לדבר הזה, לא האישור היה פוטר אותו. אלא זה בסך הכל היה עדות מסוימת לזה שהוא עומד בתנאי הסעיף, אבל גם בלי העדות הזאת מכיוון שבוודאי אין צורך להשיג אותה, ואנחנו גם לא יודעים באיזה תנאים היא צריכה לעמוד, אז אפשר להתעלם לחלוטין מהעניין הזה.

> אני מקווה ומעריך ששופט שעובד באופן הגיוני וראוי גם יבטל את הדוח מאשר שאדם שפטור מחובת
> עטיית המסכה שלא צריך לשלם כסף לחינם על משהו שניתן לו בטעות.

[^1]: [צו בריאות העם](https://telemet.org/pdf/mask/01---%D7%A6%D7%95-%D7%91%D7%A8%D7%99%D7%90%D7%95%D7%AA-%D7%94%D7%A2%D7%9D-%D7%A0%D7%92%D7%99%D7%A3-%D7%94%D7%A7%D7%95%D7%A8%D7%95%D7%A0%D7%94-%D7%94%D7%97%D7%93%D7%A9-%D7%91%D7%99%D7%93%D7%95%D7%93-%D7%91%D7%99%D7%AA-%D7%95%D7%94%D7%95%D7%A8%D7%90%D7%95%D7%AA-%D7%A9%D7%95%D7%A0%D7%95%D7%AA-%D7%94%D7%95%D7%A8%D7%90%D7%AA-%D7%A9%D7%A2%D7%94-%D7%94%D7%AA%D7%A9%D7%A3-2020-.pdf)
[^2]: [משרד הבריאות - החרגה מחבישת מסכה](https://telemet.org/pdf/mask/02---%D7%9E%D7%A9%D7%A8%D7%93-%D7%94%D7%91%D7%A8%D7%99%D7%90%D7%95%D7%AA---%D7%94%D7%97%D7%A8%D7%92%D7%94-%D7%9E%D7%97%D7%91%D7%99%D7%A9%D7%AA-%D7%9E%D7%A1%D7%9B%D7%94.pdf)
[^3]: [משרד המשפטים - פְּטוֹר מעטיית מסכה](https://telemet.org/pdf/mask/03---%D7%9E%D7%A9%D7%A8%D7%93-%D7%94%D7%9E%D7%A9%D7%A4%D7%98%D7%99%D7%9D---%D7%A4%D6%B0%D6%BC%D7%98%D7%95%D6%B9%D7%A8-%D7%9E%D7%A2%D7%98%D7%99%D7%99%D7%AA-%D7%9E%D7%A1%D7%9B%D7%94.pdf)
[^4]: [משטרת ישראל - מדיניות אכיפת אי עטיית מסכה ע״י פקחי רשות מקומית](https://telemet.org/pdf/mask/04---%D7%9E%D7%93%D7%99%D7%A0%D7%99%D7%95%D7%AA-%D7%90%D7%9B%D7%99%D7%A4%D7%AA-%D7%90%D7%99-%D7%A2%D7%98%D7%99%D7%99%D7%AA-%D7%9E%D7%A1%D7%99%D7%9B%D7%94-%D7%A2%D7%B4%D7%99-%D7%A4%D7%A7%D7%97%D7%99-%D7%A8%D7%A9%D7%95%D7%AA-%D7%9E%D7%A7%D7%95%D7%9E%D7%99%D7%AA.pdf)
[^5]: [מוקד משרד הבריאות⁩ - (דוגמאות למענה בווטסאפ)](https://telemet.org/pdf/mask/%E2%80%8E%E2%81%A805---%D7%9E%D7%95%D7%A7%D7%93-%D7%9E%D7%A9%D7%A8%D7%93-%D7%94%D7%91%D7%A8%D7%99%D7%90%D7%95%D7%AA%E2%81%A9.pdf)
[^6]: [הבהרה בעניין המונח - מוגבלות (עו״ד תמיר טורגל)](https://telemet.org/pdf/mask/06---%D7%94%D7%91%D7%94%D7%A8%D7%94-%D7%91%D7%A2%D7%A0%D7%99%D7%99%D7%9F-%D7%94%D7%9E%D7%95%D7%A0%D7%97---%D7%9E%D7%95%D7%92%D7%91%D7%9C%D7%95%D7%AA.pdf)
