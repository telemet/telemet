---
title: הדיקטטור הגדול
description: הנאום הידוע של צ׳ארלי צ׳אפלין מתוך הסרט ״הדיקטטור הגדול״ 
img: "/tal.amitay/images/the-great-dictator.jpg"
type: t
feature: true
author:
  name: tal.amitay
  hname: טל אמיתי
  status: sup
---

## וידאו

להצגת כתוביות בעברית יש ללחוץ על - **״CC"** 

<div class="video">
  <iframe width="560" height="315" src="https://www.youtube.com/embed/lxmA5Pb1iyk" frameborder="0" allowfullscreen></iframe>
</div>

---

## נאום הדיקטטור הגדול [^1] [^2]

אני מצטער, אך אינני רוצה להיות קיסר.

זה לא עסקי.

אינני רוצה לשלוט או לכבוש אף אחד.

הייתי רוצה לעזור לכולם אם זה אפשרי - יהודי, גוי, שחור, לבן.

כולנו רוצים לעזור אחד לשני; זהו טבעם של בני האדם.

אנו רוצים לחיות מאושרו של הזולת - לא מאומללותו.

איננו רוצים לשנוא ולבוז לזולת.

בעולם הזה יש מקום לכולם, והאדמה הטובה עשירה ויכולה לספק את צרכיהם של כולם.

נתיב החיים יכול להיות חופשי ויפה, אך איבדנו את דרכינו.

תאוות הבצע הרעילה את נפשותיהם של בני האדם, ביצרה את העולם בשנאה, הצעידה אותנו בצעדי ברווז לאומללות ולשפיכות דמים.

פיתחנו מהירות, אך כלאנו את עצמנו.

מכונות הנותנות שפע השאירו אותנו במחסור.

ידיעתנו הותירה אותנו ציניים, תבונתינו קשה ולא נדיבה.

אנו חושבים יותר מדי ומרגישים פחות מדי.

יותר ממיכון דרושה לנו אנושיות.

יותר מתבונה דרושות לנו נדיבות ועדינות.

בלי תכונות אלו החיים יהיו אלימים והכל יאבד.

המטוס והרדיו קרבו אותנו - עצם טבען של המצאות אלו זועק למען הטוב שבאדם, זועק לאחווה כלל עולמית ולאחדות כולנו.

אפילו כעת קולי מגיע למיליונים ברחבי העולם.

מיליוני גברים, נשים, ילדים, וזקנים נואשים, קורבנות שיטה הגורמת לאנשים לענות ולכלוא חפים מפשע.

לשומעיי אני אומר אל ייאוש, האומללות הפוקדת אותנו היא בת חלוף.

זו מרירותם של בני אדם החוששים מדרכה של הקדמה האנושית.

שנאת בני האדם תחלוף, רודנים ימותו, והכוח שנלקח מן העם ישוב אל העם, וכך כל עוד בני אדם ימותו, החירות לעולם לא תגווע.
חיילים, אל תתנו את עצמכם לבריונים, אנשים הבזים לכם ומשעבדים אתכם, הממשטרים את חייכם, האומרים לכם מה לעשות, מה לחשוב ומה להרגיש, המאמנים ומרעיבים אתכם, המתייחסים אליכם כאל בקר ומשתמשים בכם כבשר תותחים.

אל תתנו את עצמכם לאנשים לא טבעיים אלו, אנשי מכונה עם מוחות מכונה ולבבות מכונה.

אתם אינכם מכונות, אינכם בקר, אתם אנשים.

אהבת האנושות מפעמת בליבכם, אינכם שונאים.

רק הבלתי אהובים שונאים, הבלתי אהובים והבלתי טבעיים.

חיילים, אל תלחמו למען העבדות, הילחמו למען החירות.

בפרק 17 בבשורה על-פי לוקאס נכתב: "ממלכת האל מצויה באדם", לא באדם אחד ולא בקבוצת בני אדם אלא באנושות כולה, בכם, בכם העם יש את הכוח, הכוח ליצור מכונות, הכוח ליצור אושר.

בכם העם יש את הכוח להפוך את החיים הללו לחופשיים ויפים, להפוך את החיים להרפתקה מופלאה.

לכן בשם הדמוקרטיה הבה נשתמש בכוח הזה, הבה נתאחד ללחום למען עולם חדש, עולם הגון, שייתן לאדם את הסיכוי לעבוד, שייתן עתיד לצעירים וביטחון לעת זקנה.

בהבטיחם את הדברים הללו בריונים עלו לשלטון.

אבל הם משקרים, הם אינם ממלאים את ההבטחה הזאת, הם לעולם לא ימלאו אותה.

רודנים משחררים את עצמם אך הם משעבדים את העם.

כעת הבה נילחם להגשים את ההבטחה, נילחם לשחרר את העולם, לסלק את המחסומים הלאומיים, את תאוות הבצע, את השנאה ואת חוסר הסובלנות.

הבה נילחם למען עולם של תבונה, עולם בו מדע וקדמה יובילו לאושרם של כל בני האדם.

> חיילים, בשם הדמוקרטיה הבה [נתאחד](/)!!!

[^1]: [נאום הדיקטטור הגדול בעברית](https://he.wikisource.org/wiki/%D7%A0%D7%90%D7%95%D7%9D_%D7%94%D7%93%D7%99%D7%A7%D7%98%D7%98%D7%95%D7%A8_%D7%94%D7%92%D7%93%D7%95%D7%9C_(%D7%A6%27%D7%90%D7%A8%D7%9C%D7%99_%D7%A6%27%D7%A4%D7%9C%D7%99%D7%9F))
[^2]: [נאום הדיקטטור הגדול באנגלית](https://www.charliechaplin.com/en/articles/29-The-Final-Speech-from-The-Great-Dictator-)
