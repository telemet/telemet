---
title: הקנוניה של עולם הרפואה המודרני - פרק 1
description: פרק ראשון על ההסטוריה של הרפואה הקונבנציונלית. מתי, כיצד ומדוע איבדה הרפואה ההוליסטית את סמכותה.
img: /michal.katz/images/med-conspiracy-1.jpg
# img: https://images.pexels.com/photos/51929/medications-cure-tablets-pharmacy-51929.jpeg
# type: draft
author:
  name: michal.katz
  hname: מיכל כץ
  status: sub
---

---

שיתוף זה מהווה חלק מסדרת מאמרים:

- [הקדמה](/michal.katz/med-conspiracy)
- [פרק 1](#)
- [פרק 2](/michal.katz/med-conspiracy-2)

---

> אנחנו מתחנכים לתוך ההכרה שתמיד זה היה כך...

שהרופאים היחידים המוסמכים לתת לנו טיפול רפואי ומידע בריאותי אמין הם מי שסיימו בתי ספר אוניברסיטאיים לרפואה, בעלי תואר .M.D, אשר מוסמכים לתת תרופות פטנט שאושרו על ידי מנהל התרופות והמזון האמריקאי (FDA).

**אנחנו מתוכנתים לקבל את הרפואה ״הקונבנציונאלית״** כזרם המרכזי המוכר בעל הסמכות המדעית מבוססת הראיות, בעוד שהרפואה הטבעית (הוליסטית) נתפשת בעיני רב הציבור כפחות אמינה. היא נחשבת במקרה הטוב כבעלת ערך מוסף ״משלים״ אבל בוודאי שלא כתחליף שווה ערך לרפואה הרגילה ובמקרה הגרוע, כשרלטנות חסרת בסיס ראייתי. אבל זה לא תמיד היה כך.

## איך ומתי זה קרה?

למעשה, מתחילת המאה ה- 18 ועד תחילת המאה ה- 20 ,שלטו ברפואה המערבית, שתי אסכולות עיקריות:
הרציונלית שהתבססה על תיאוריה והגיון (והולידה בסופו של דבר את הרפואה הקונבנציונלית) והאמפרית (בעיקר
הומאופתיה, אוסתאופתיה ונטרופתיה) אשר התבססה על ו/או אומתה על ידי התבוננות וניסיון.

### האסכולה הרציונלית

האסכולה הרציונלית פעלה להבנת בריאות, חולי וטיפול רפואי תוך התמקדות באנטומיה ובביוכימיה של האדם מתוך מטרה להבין את חלקי האורגניזם על מנת לשפר את פעילותם. בתחילת דרכה, כונתה האסכולה הרציונלית, רפואת גבורה (הירואית).

הרופאים האמינו שעליהם להבריח בכוח את המחלה מגופו של החולה והשתמשו בשלוש טכניקות בסיסיות:
הקזת דם על מנת להוציא את הליחה הרעה, מינונים גבוהים של מינרלים רעילים כמו עופרת וכספית כדי לעקור את המחלה המקורית וניתוחים (עדיין ללא חומרי הרדמה).

הכינוי ״הירואי״ ניתן לרפואה הזו בשל
השימוש באמצעים קיצוניים ומסוכנים שגרמו לחולים סבל רב. הרופאים כונו ״מכונאים״ שכן הם ראו את הגוף כמכונה שניתן לפרקה לגורמים ולטפל בכל חלק בנפרד. 

### האסכולה האמפרית

האסכולה האמפרית הניחה הנחות יסוד שונות לגבי הדרכים לאיסוף מידע על בריאות, מחלות ודרכי  ריפויין. על אף שלאסכולה זו היו גם כן תיאוריות מקובלות, הרופאים לא שאפו להבין גורמי מחלה אלא לפתח דרכי טיפול יעילות בין אם הובן או שלא הובן מדוע השיטה פועלת.

לאורך פרק זמן ארוך ודרך התבוננות מעמיקה, פיתחו אותם רופאים גם הם תהליכים שיטתיים. הם האמינו בחיזוק המערכת החיסונית כדי לאפשר לגוף להתמודד עם המחלה. במקום מינרלים רעילים הם השתמשו במוצרים כמו ירקות, וצמחי מרפא אותם למדו אצל האינדיאנים והמסורות האירופאיות העתיקות ובמינונים מדוללים של חומרים בהומאופתיה.

הכינוי **״רפואה אלופתית״** [^1] שמיוחס לרפואה הקונבנציונלית, נטבע בתחילת המאה ה- 19
ע״י סמואל האנמן אבי ההומאופתיה [^2], ופירושו טיפול במחלות באמצעות תרופות המייצרות תופעות הפוכות מהתסמינים [^3]. ההומאופתים ראו בטיפול שכזה כניגודים שמטפלים בניגודים והאמינו ששיטות אלו מזיקות לחולה.

בהומאופתיה היה גלום כבוד עמוק לחוכמת הגוף ולכן הומאופתים נטו להביע סקפטיות ובקורת כלפי השימוש בתרופות חזקות אשר נוטות לדכא סימפטומים ולדחוף על פי דעתם, את המחלה עמוק יותר לגוף ולנפש.

## המאבק

למרות ויכוח פילוסופי מר שהתחולל בין שתי קבוצות אלו, נשמר האיזון בינהן עד לתחילת המאה העשרים.  הציבור היום אינו מודע ואינו מבין את עוצמת האיבה שרחשו רופאים קונבנציונלים כלפי הרופאים ההומאופתים.

> המאבק בין הרפואה האלופתית להומאופתית היה ממושך ומר.

ההומאופתים למדו רפואה באותם בתי ספר יוקרתיים ולא יכלו להיחשב כחסרי השכלה. לא רק זאת, לעיתים קרובות הם נמנו על הסטודנטים המוכשרים והמצליחים ביותר. בנוסף, הם היו בעלי מעמד מכובד וזכו לתמיכה רחבה בחברה בקרב אנשי תרבות, ממשל, משכילים וליברלים. ההומאופתיה זכתה גם לפופולריות נרחבת בשל הצלחתה בטיפול במגוון של מגיפות זיהומיות שהשתוללו ברחבי אמריקה ואירופה במהלך המאה ה- 19.

מעבר לסלידה האישית, היתה לרופאים הקונבנציונלים בעיה ממשית שכן רב האנשים פחדו משיטות הטיפול בהם נקטו מאחר ויצאה השמועה שהסבל רב ושהטיפול עלול להיות קטלני.

אז מה בעצם שכנע את הציבור האמריקאי בסופו של דבר לקבל רפואה זו כלגיטימית למרות הסבל והסכנה
שהיו כרוכים בה? בניגוד לסברה המקובלת, לא היה זה בזכות יעילותם של האמצעים הטיפוליים.

> אירועים היסטורים שחברו והעניקו רוח גבית לרפואה האלופתית

עם סיומה של מלחמת האזרחים ב-1865, חוללה המהפכה התעשייתית שינוי ניכר שהוביל לשכלול ומיכון בייצור החקלאי והתעשייתי, הקמת מסילות ברזל וטלגרף, העלאת רמת ותוחלת החיים ועוד. כל זה יצר באופן טבעי הכרה ביעילות המדע והטכנולוגיה ואפשר לאנשים להאמין בתועלת שיביא המדע גם לתחום הרפואה.

בנוסף, באירופה שבין 1840-1870 נעשו מחקרים על הקשר בין נקיון לקדחת יולדות, בין מים מזוהמים וההתפשטות של כולרה ועוד. תאורית המיקרובים של המחלה — הרעיון שמחלות נגרמות על ידי יצורים מיקרוסקופים — ביסס את התשתית למדע הרפואה החדש שיפרוץ את כל הגבולות במאה ה- 20. היתה זו ההוכחה שמחלות נגרמות ע״י אויב ושהתרופות הן כלי המלחמה שיכול לנצחו.

האסכולה הרציונלית אשר שאפה לקבל את אמון הציבור ולבסס את מעמדה בחברה, תבעה לעצמה את כתר המדעיות בעודה טוענת שגישות אחרות להבנת הבריאות והטיפול במחלות אינן מדעיות ויש להתייחס אליהן כאל שרלטנות. צריך להבין שהרופאים הקונבנציונלים כינו את מתחריהם רופאי אליל הרבה לפני שהם עצמם עשו שימוש בשיטה המדעית.

מנקודת המבט של היום, הרפואה של המאה ה- 19 לא רק שלא היתה מדעית אלא אפילו ברברית. נעשתה הכללה שרירותית של תיאוריות אוניברסליות, כל המחלות טופלו פחות או יותר בעזרת אותם אמצעים ״הירואיים״ וזה היה ברור לרופא שהטיפול שלו מזיק ועלול לגרום למוות. למרות זאת, לא התביישו אותם רופאים לכנות את מתחריהם, נוכלים.

יש גם לציין שהאסכולה האמפרית כלל לא היתה אנטי-מדעית. להפך, רופאיה חקרו ובחנו תופעות וטיפולים באופן שיטתי אבל התמרדו נגד הטיפולים הרעילים, המסוכנים והבלתי אנושיים בהם דגלה האקדמיה הרציונלית של אותה תקופה ולא נגד השיטה המדעית. בספר זוכה פרס פוליצר: הטרנספורמציה החברתית של הרפואה האמריקאית, כתב דר פול סטאר על הומאופתיה במאה ה 19: ״ בגלל שהומאופתיה היתה בו זמנית גם פילוסופית וגם נסיונית, נראה היה להרבה מאוד אנשים שהיא לא פחות אלא יותר מדעית מהרפואה הקונבציונלית״

באחת מהפגישות של ה- AMA  [^4] אמר אחד הרופאים:

> עלינו להודות שמעולם לא נלחמנו בהומאופת על ענינים עקרוניים. נלחמנו בו בגלל שהוא נכנס לקהילה ולקח לנו את העסקים.

למרות כל זאת ובפרק זמן קצר למדי שבין 1870-1900, איפשר אמון הציבור לרפואה הקונבנציונלית להיכנס למה שמכונה, מעגל כוח חיובי. אלא שהרפואה הקונבנציונלית לא רק בססה את מעמדה לצד שיטות ודרכי טיפול אחרות. לו זה היה המצב, היה זה לכל הדיעות מהלך חיובי ולגיטימי ולא היינו מנהלים את הדיון הנוכחי.

הרפואה הקונבנציונלית בראשותו של איגוד הרפואה האמריקאי, פעלה למען ואף הצליחה, לחסל לחלוטין את התחרות ולמסד את סמכותה הבלעדית. לכך יש הסבר היסטורי שמתחיל בתחילת המאה ה- 20 ובמרכזו מאבק כוח אסטרטגי והונאה שיטתית בסדר גודל בלתי יאומן.

## התאחדות הרפואה האמריקאית

ב- 1847 נוסד בשיקגו איגוד הרפואה האמריקאי (American Medical Association) במטרה מוצהרת לשפר את בריאות הציבור ע״י מיסוד סטנדרטים לחינוך, הכשרה ופרקטיקה רפואית וקידום מחקר מדעי. מטרה ראויה לכל דבר שאיפשרה לאיגוד לייצר כוח השפעה ולהוביל הרבה רפורמות נחוצות וחשובות.

אלא שמאחורי היוזמה הברוכה לכאורה, הסתתר מניע נוסף בלתי מוצהר שעיקרו היה השאיפה לחסל את התחרות ולכונן מודל עסקי שיהפוך את הבריאות הציבורית לתעשיה רווחית.

**להלן מספר אבני דרך על ציר הזמן:**

1. אחד המהלכים הראשונים של האיגוד כבר ב- 1849 הוא לייסד מועצה שתפקידה לבחון תכשירים ותרופות
״אליל״ ולהזהיר את הציבור בפניהם. בין כל המוצרים שחלקם באמת מכיל חומרים נרקוטים מסוכנים או  מפרסם הבטחות שווא גרנדיוזיות, נכללים גם עשבי מרפא ותרופות ״סבתא״ יעילות. 
1. האיגוד מדיר משורותיו כל רופא שלא עוסק ברפואה קונבנציונלית ובו זמנית פועל להוקיע ולהפוך את עיסוקם של אותם רופאים לבלתי חוקי. ב- 1855 מושתת קוד אתי בין חברי האיגוד שאוסר כל מגע או קשר עם  הומאופתים ומטופליהם. אי ציות לקוד מהווה עילה לשלילת רשיון העבודה. אנקדוטה: ב- 1865, בלילה בו נרצח הנשיא לינקולן, נדקר גם מזכיר המדינה ווילאם סווארד (William Seward). הוא ניצל תודות לטיפול הרפואי המסור שניתן לו על ידי המנתח הכללי של צבא ארה״ב, דר. ג׳וזף בארנס אולם מאחר ורופאו האישי של סווארד הוא הומאופת, דר בארנס מוקע על ידי סגן הנשיא של ה AMA על אף מעמדו הנכבד.
1. נכון ל- 1862 מנהלת הרפואה ההומאופתית בחלקה הצפון מזרחי של ארה״ב 110 בתי חולים, 22 בתי ספר,
145 בתי מרקחת, 30 בתי אבות ו- 62 בתי יתומים. הצלחה זו מבוססת על תרומות מעשירי החברה. 
התאגידים הגדולים ביותר מחזיקים קליניקות להומאופתיה שמספקות טיפול רפואי לעובדים. באותה שנה רוכש ג׳ון ד. רוקפלר את בית הזיקוק הראשון שלו ותוך 20 שנה הופכת חברת Standard Oil ליצרנית
הנפט הגדולה ביותר בעולם. גם רוקפלר חסיד נלהב של הומאופתיה ומעסיק הומאופת צמוד כל חייו.
1. עד סוף המאה ה- 19 משגשגות באמריקה הומאופתיה, אוסתאופתיה, צמחי מרפא והרבליסטים, רפואה
אקלקטית וכירופרקטיקה . ב- 1899 מייסד ה AMA את הוועדה לעניני חקיקה לאומית שתפקידה לייצג את 
האינטרסים של ה AMA בוושינגטון. האיגוד מפעיל לחץ פוליטי אגרסיבי כדי לגרום לכך שינתנו רשיונות אך
ורק לרופאים שמסיימים בתי ספר לרפואה המאושרים ע״י הAMA. ב- 1901 נוסדות וועדות רפואיות כמעט
בכל מדינה שתובעות מבעלי רשיונות לעיסוק ברפואה, לספק תעודה שכזו.
1. ב- 1857 מסונתז לראשונה אספירין וב- 1897 מיוצר אספירין סינטטי ומשווק כתרופת קסמים שמקילה על
כאב וסוף סוף הרפואה הקונבנציונלית מצליחה להוכיח שיש לה תרופה מועילה. הגילוי והייצור של אינסולין  בשנות ה- 20 מוסיף ערך משמעותי ואז מגיע הפניצילין בשנות ה- 40 ומתחיל את מהפכת האנטיביוטיקה. הרפואה המדעית נמצאת עתה בחזית ההתענינות והחדשנות ומשכנעת את הציבור שתרופות מצילות חיים.
1. ב- 1900 ג׳יי. פי. מורגן (J. P. Morgan) הוא הבעלים של מחצית מכלל מסילות הברזל באמריקה. ב- 1901
אנדריו קרנגי מוכר למורגן את חברת הפלדה שלו והופך לאיש השני הכי עשיר באמריקה. מורגן ממזג מספר  חברות פלדה ומבסס את התאגיד הראשון בעולם. באותה שנה מייסד רוקפלר את המכון למחקר רפואי וממנה את דר. סיימון פלקסנר לעמוד בראשו. ב- 1905 מייסד אנדריו קרנגי את קרן קרנגי לקידום החינוך.
1. במשך כ- 50 שנה מנוהל איגוד ה-  AMA כמאפיה לכל דבר ע״י שני אנשים רודפי בצע וידועים לשימצה בשם ג׳ורג׳ סימונס ומוריס פישביין עליו עוד נשמע בהמשך. סימונס (עומד בראש האירגון 1899-1924) מעלה  את הרעיון להפוך את האיגוד לעסק מרוויח ע״י מתן חותם של הכשר למוצרים המשווקים ע״י חברות
בתמורה לפירסום בכתב העת של האיגוד. במשך שנים משלמת תעשיית התרופות לפישביין שוחד בסכומי עתק כדי לקדם מכירות של מוצרים שיעילותם או בטיחותם כלל לא נבחנות. חברות הטבק הופכות להיות המפרסמים הגדולים ביותר בכתב העת JAMA למרות מחקרים שכבר אז מוכיחים קשר ישיר בין עישון לסרטן הריאות. ידועה במיוחד הכרזה:״יותר רופאים מעשנים קאמל מכל סיגריה אחרת״.
1. ב- 1904 יוזם ה- AMA את הקמת המועצה להשכלה רפואית שיעדה הוא לעצב מחדש את החינוך הרפואי
באמריקה ע״י מיסוד סטנדרטים חדשים. 
1. ב- 1908 פונה האיגוד לקרן קרנגהי לקידום החינוך Carnegie Foundation for the Advancement of
Teaching לערוך סקר על החינוך הרפואי באמריקה על מנת לקדם את הרפורמה שלהם ולהאיץ את חיסולם  של בתי ספר אחרים לרפואה שלא יעמדו בסטנדרטים הללו. נשיא הקרן באותה תקופה, הנרי פריצ׳יט
Henry Pritchett, חסיד נלהב של הרפורמה המוצעת, בוחר באברהם פלקסנר Abraham Flexner לבצע את הסקר. פלקסנר לא היה רופא וגם לא מדען אלא מורה בבית ספר תיכון שניהל בית ספר ניסיוני מצליח בלואיסוויל, קנטאקי במשך 19 שנה. דו״ח פלקסנר מפורסם ב- 1910 ויוצר מהפכה בחינוך הרפואי באמריקה.
1. ב- 1913 מייסד האיגוד את מחלקת התעמולה ששמה לה למטרה להתקיף בכלי התקשורת כל שיטת ריפוי
בלתי קונבנצינלית ואת כל מי שעוסק בה. ב- 1925 הופכת המחלקה ללשכת החקירות Bureau of  Investigation שמטרתה העיקרית היא לעקוב ולרדוף אחר רופאים שעדיין משתמשים ברפואה טבעית ולשלול את רשיונם.
1. ב- 1924 פישביין מתחיל לכתוב טור שמופץ לכ- 200 עיתונים ומושמע בתוכניות רדיו שבועיות שחושפות מיליוני אמריקאים  לרעיונותיו. הוא מפרסם מאמר בשם: **״האיוולת הרפואית״** בה הוא כולל אוסתאופתיה, הומאופתיה, כירופרקטיקה, מחלות נפש וכדומה.
1. במשך כ- 25 שנה מנהל מוריס פישביין בכתבי עת מקצועיים ובתקשורת מאבק עד חורמה נגד - כירופרקטיקה. הוא מכנה כירופרקטים: ״כלבים מוכי כלבת״ ו״רוצחים״. ה- AMA מפיץ 10,000 עותקים של ספר אנטי-כירופרקטי בשם: **At Your Own Risk: The Case Against Chiropractic**. ב- 1971 מגיש ראש מחלקת החקירות של ה AMA תזכיר בו הוא מצהיר כי מאז החלטת חבר הנאמנים מ 1963 לייסד ועדה לטיפול בשרלטנות, הוועדה לקחה על עצמה כמשימה עיקרית קודם כל לבלום ובסופו של דבר, לחסל את הכירופרקטיקה. ב- 1976, 4 כירופרקטים מאילינוי תובעים את ה- AMA על קונספירציה לחיסול מקצוע הכירופרקטיקה. המשפט נמשך 14 שנה ולאחר שני משפטים פדרלים נפרדים וסדרה של ערעורים נמצא ה- AMA אשם.
1. מלבד כירופרקטיקה, פישביין יחד עם אנשי מחלקת החקירות והתעמולה של האיגוד מנהלים בשנים הללו מסעות רדיפה והכחדה שיטתית של מספר רופאים, שיטות מרפא ומרפאים ברפואה טבעת אשר מצליחים  לרפא סרטן. בינהם, דר רויאל ריימונד רייף ומכשיר ה-  Rife Beam Ray, רנה קייסי ותה האיסייאק, הארי הוקסי, מקס גרסון ודר ארנסט ט. קרבס עם הויטמין 17-B ועוד. הרדיפות ממשיכות עד היום.

>  במשך שנים רבות ה- AMA הוא מהמתנגדים החריפים ביותר להקמת מערכת ביטוח בריאות לאומית.

## דו״ח פלקסנר

**דו״ח פלקסנר** [^5] אשר מפורסם ב 1910 בחסות קרן קרנגהי ונקרא ״חינוך רפואי בארה״ב וקנדה״, משנה לחלוטין את טבעו של החינוך הרפואי בארה״ב (ולאחר מכן גם באירופה) ומביא לחיסולם הכמעט מוחלט של בתי הספר הפרטיים ולמיסוד המודל הביו- רפואי מבוסס תרופות הפטנט כסטנדרט היחיד הלגיטימי.

**זה לא סוד** שבמהלך הסקר, פלקסר הונחה ע״י אחיו סיימון שהיה מנהל מכון רוקפלר למחקר רפואי, ע״י ווילאם וולש מאוניברסיטת ג׳ון הופקינס וע״י חברי המועצה להשכלה רפואית של ה- AMA.

**זה לא סוד** שקבוצת רוקפלר וקבוצת קרנגהי החליטו בעזרת ההון שלהם יחד עם ג׳יי. פי. מורגן ליסד מונופול שיהפוך את בריאות הציבור לתעשייה ויהפוך אותם לבסיס הפיננסיי של כלכלת הרפואה העולמית.

**זה לא סוד** שלפלקסנר היו דיעות אישיות נחרצות לגבי החינוך באמריקה עוד לפני שהחל במחקרו. היו לו גם השקפות גזעניות והוא טען שרופאים אפרו-אמריקאיים מהווים סכנה לאוכלוסיה הלבנה ושלנשים אין מה לחפש במקצוע הרפואה ועדיף שישארו במעמד של מטופלות.

**זה גם לא סוד** שבעודו מתיימר להיות אוביקטיבי, מסקנות הדו״ח היו מוטות מראש.

### השלכותיו של דו״ח פלקסנר

בשלהי התקופה שקדמה לדו״ח פלקסנר, פועלים בצפון אמריקה 155 בתי ספר מוכרים לרפואה שנבדלים אלו מאלו בתוכנית הלימודים, תנאי הקבלה ותנאי ההסמכה. הלימודים כוללים אוסתאופתיה, הומאופתיה, כירופרקטיקה, נטרופתיה, תרפיה אלקטרומגנטית, רפואה אקלקטית ועוד. אבל פלקסנר מטיל ספק בתוקף המדעי של כל שיטות הרפואה מלבד זו שמבוססת על מחקר מדעי ומתייחס אליהן כאל שרלטנות. הוא מתאר חלק מהם בשפה בוטה: ״נתעב באופן בלתי יתואר, מגפה של האומה, בזיון למדינה שחוקיה מאפשרים קיום של מוסדות כאלו״.

באופן לא מפתיע מסקנת המחקר הן שקל מדי לפתוח בית ספר לרפואה באמריקה ושרב בתי הספר לרפואה לא מלמדים רפואה אמיתית. הדו״ח קורא לבתי הספר לרפואה לחוקק סטנדרטים גבוהים יותר של תנאי קבלה והסמכה ולדבוק באופן קפדני בפרוטוקולים המדעיים של אותה תקופה. מומלצים סטנדרטים חינוכיים ורגולטורים לקבלת רשיונות כך שרק רופאים שמוכשרים על ידי ה- AMA יוכלו לעסוק ברפואה באופן חוקי.

הדו״ח נותן דירוג גבוה לבתי ספר שיש להם סגל הוראה במשרה מלאה ואשר מלמדים פתולוגיה, פיסיולוגיה וביוכימיה בעוד קולג׳ים הומאופתים מקבלים דירוג נמוך בשל העדיפות שניתנת שם להעסקת סגל הוראה שעוסק גם בפרקטיקה קלינית. כתוצאה מהדו״ח רק בוגרי הקולג׳ים שמקבלים דירוג גבוה מורשים לעבור מבחני רישוי. בנוסף, פלקסר שרואה שחורים כנחותים, ממליץ על סגירת כל בתי הספר השחורים לרפואה למעט שניים וכן ממליץ על סגירת שלושת בתי הספר לרפואה להסמכת נשים.

**זה לא שלדו״ח אין מתנגדים...**

סר ווילאם אולסר (Sir Willam Olser), רופא מכובד ומי שהיה פרופסור באוניברסיטת ג׳ון הופקינס וראש סגל בית החולים שם, טוען שלפקסנר יש תפישה רפה של רפואה ושיש בדוח כל כך הרבה טעויות שהוא לא יכול להגיד אם זו תוצאה של חוסר הגינות או בורות אבל בכל מקרה אין ספק שהדוח עושה אי צדק משווע.

**יחד עם זאת הדוח משמש כנשק בידי ה- AMA:**

- כך קורה שבין השנים 1910-1935 יותר ממחצית מבתי הספר לרפואה נאלצים להסגר.
- עד 1925, יותר מ- 10,000 הרבליסטים מוצאים את עצמם חסרי עבודה.
- עד 1940 יותר מ- 1500 כירופרקטים נעצרים ומועמדים לדין על שעסקו בשרלטנות.
- מתוך 22 בתי הספר לרפואה הומאופתית ששגשגו בתחילת המאה העשרים, נותרים ב 1923 רק שניים וגם אלו נסגרים עד 1950.
- סגירת בתי הספר השחורים לרפואה והעובדה שנמנעת משחורים הכניסה לבתי ספר לבנים במשך 50 שנה נוספות,
תורמת למספר נמוך של רופאים אפרו-אמריקאיים וההשלכות של זה מורגשות גם 100 שנה לאחר מכן.

> תוך פרק זמן של לא יותר מעשרים שנה, ה- AMA מקבל לידיו את כל השליטה על הטיפול הרפואי בצפון אמריקה.

 בסופו של ענין, אם רופא לא סיים בית ספר לרפואה שאושר על ידי הקריטריונים של פלקסנר, ולא קיבל תואר MD, הוא לא יכול היה למצוא עבודה בשום מקום ולא יכול היה לשרוד בתחום הרפואה.

נשאלת השאלה איך זה קורה שמסקנות הדו״ח מקבלות תוקף של חוק?

איך זה קורה שה- AMA על אף השימוש באיומים, כפיה, שוחד, הסתה, ושקרים, מקבל גיבוי ותמיכה מגופים ומוסדות מרכזיים בחברה?

איך יתכן שהרופאים של היום אינם לומדים דבר וחצי דבר על עקרונות התזונה הנכונה? או עשבי מרפא? או כוחם של ויטמינים? אבל הם יודעים הכל על כימיה של תרופות ועל ראקציות של תרופות?

איך הגענו לכך שנכון להיום חל איסור חמור על פי חוק להצהיר שויטמינים ומינרלים יכולים לשמש למניעה, הקלה וריפוי של מחלות? כל זאת למרות הוכחות מצטברות מתוך מחקרים רבים המצביעות על הישגים מרשימים בשיפור הבריאות כתוצאה משימוש בתוספי מזון?

> ה- AMA יוצר קשר עם גופים פיננסים אינטרסנטים שמשתמשים בעושרם על מנת לעצב מחדש את תוכניות הלימודים כדי לקדם את האינטרסים הכלכליים שלהם — חברות התרופות והכימיקלים.

כסף וכוח הם שם המשחק. השחקנים הראשיים יחד עם ה- AMA: רוקפלר, קרנגי, ג׳יי. פי מורגן ועושי דברם.
בסיכומו של דבר זה מדהים כמה יחסית מעט כסף היה צריך להשקיע כדי להשתלט על כל המנגנון הזה.

[^1]: [רפואה אלופתית](https://en.wikipedia.org/wiki/Allopathic_medicine)
[^2]: [סמואל האנמן](https://he.wikipedia.org/wiki/%D7%A1%D7%9E%D7%95%D7%90%D7%9C_%D7%94%D7%90%D7%A0%D7%9E%D7%9F)
[^3]: [מקור המונח אלופתי](https://www.etymonline.com/word/allopathy?ref=etymonline_crossreference)
[^4]: [איגוד הרפואה האמריקאית](https://en.wikipedia.org/wiki/American_Medical_Association)
[^5]: [ויקיפידיה: The Flexner Report](https://en.wikipedia.org/wiki/Flexner_Report)
